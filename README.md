# SCHOOL-bell
Έργο για διαγωνισμό Ρομποτικής - 17 Δημοτικό σχολείο Αγρινίου

Περιγραφή:
Το έργο που θα δημιουργήσουμε αφορά ένα έξυπνο κουδούνι το οποίο μπορεί να το χειρίζεται κάποιος μέσα από μια Android εφαρμογή στο κινητό του. Το πρόβλημα που θα προσπαθήσουμε να επιλύσουμε το επιλέξαμε με σκοπό να βοηθήσουμε την διευθύντρια του σχολείου μας να χτυπά καθημερινά το κουδούνι κάνοντας χρήση του κινητού της καθώς τώρα αναγκάζεται στο τέλος της κάθε ώρας να κατεβαίνει έναν όροφο για να φτάσει στο σημείο όπου βρίσκεται το κουδούνι και να το χτυπήσει. Μέσα από αυτό το έργο θα ασχοληθούμε με μια σειρά απο τεχνολογίες που χρησιμοποιούνται σήμερα και που θεωρούμε πως θα μας απασχολήσουν στο μέλλον. Ενδεικτικά αναφέρουμε τις εξής:Δημιουργία εφαρμογής για κινητά Android και ενασχόληση με χρήση μικροελεγκτών Arduino UNO

Χρονοπρογραμματισμός έργου:
Την ανάπτυξη του έργου θα τη χωρίσουμε σε 3 πακέτα εργασίας. Στο πρώτο πακέτο εργασίας θα ασχοληθούμε με την ανάπτυξη του λογισμικού το οποίο θα χρησιμοποιείται απο τους τελικούς χρήστες με σκοπό να ρυθμίσουν το πότε θα χτυπήσει το κουδούνι. Για την ανάπτυξη του λογισμικού θα χρησιμοποιήσουμε το περιβάλλον προγραμματισμού MIT App Inventor το οποίο είναι ένα οπτικό περιβάλλον προγραμματισμού που επιτρέπει σε όλους - ακόμη και παιδιά - να δημιουργήσουν πλήρως λειτουργικές εφαρμογές για smartphones και tablet. Στο δεύτερο πακέτο εργασίας θα σχοληθούμε με την κατασκευή του έξυπνου κουδουνιού το οποίο θα είναι συνδεδεμένο με έναν μικροελεγκτή Arduino UNO, ο οποίος είναι μια ηλεκτρονική πλακέτα με ένα chip ενσωματωμένο και μπορεί να προγραμματιστεί ώστε να κάνει πολλά διαφορετικά πράγματα, όπως να διαβάζει πληροφορίες από αισθητήρες (για παράδειγμα την ανίχνευση κίνησης όταν κάποιος κινείται μέσα σε ένα δωμάτιο κ.τ.λ.). Τα δύο αυτά πακέτα εργασίας θα ολοκληρώνονται παράλληλα καθώς αποτελούν ανεξάρτητα συστήματα. Στο τρίτο πακέτο εργασίας το οποίο θα ξεκινήσει αφού ολοκληρωθούν τα δύο πρώτα πακέτα εργασίας θα προσπαθήσουμε να τα συνδέσουμε όλα αυτά σε ένα ενιαίο σύστημα του οποίου τα επιμέρους συστήματα θα επικοινωνούν μεταξύ τους μέσω ασύρματης σύνδεσης.

Εξοπλισμός:
Arduino,
Arduino Relay 5v,
Κουδούνι BL 100 110VAC
